<html>
<title>Healthcare</title>
<body>
 
</br>
<u><h4>কাশি কমাতে যা খাবেন:</h4></u>

    
     <p><b>মধু:</b>কাশি উপশমে ঘরোয়া চিকিৎসা হিসেবে মধুর জুড়ি নেই।
    

    এক গ্লাস কুসুম গরম পানিতে ২ টেবিল চামচ মধু, অর্ধেকটা লেবুর রস আর সামান্য আদার রসের মিশ্রণ প্রতিদিন এক–দুবার খেতে হবে। এ মিশ্রণ কফ ও গলাব্যথা উপশমে সহায়তা করে।রাতে ঘুমানোর আগে নিয়মিত গরম দুধে ২ টেবিল চামচ মধু মিশিয়ে পান করতে পারেন।

    দিনে তিনবার করে ১ টেবিল চামচ করে মধু খেলেও কাশি কমবে।
    
    এক গ্লাস কুসুম গরম পানিতে ১ চা–চামচ গোলমরিচের গুঁড়া ও ১ টেবিল চামচ মধু মিশিয়ে দিনে দুবার করে খেতে পারেন। তবে এক বছরের কম বয়সী শিশুদের মধু খাওয়ানো একেবারেই উচিত নয়।</p>


<p><b>বাসক পাতা:</b> বাসক পাতা পানিতে সেদ্ধ করে, সেই পানি ছেঁকে নিয়ে কুসুম গরম অবস্থায় খেলে কাশি উপশম হয়। প্রতিদিন সকালে এ পানি খেতে হবে। এ ছাড়া প্রতিদিন সন্ধ্যায় বাসক পাতার রস খেলেও উপকার পাওয়া যাবে।
</p>

<p><b>তুলসী পাতা:</b> তুলসী পাতা থেঁতো করে এতে কয়েক ফোঁটা মধু মিশিয়ে প্রতিদিন দু–তিনবার খেলে কাশি ভালো হয়।</p>

<p><b>আদা:</b> আদা ছোট টুকরা করে তার সঙ্গে লবণ মিশিয়ে কিছুক্ষণ পরপর খেতে পারেন। এ পদ্ধতি কাশি দূর করতে বেশ কার্যকরী। তা ছাড়া আদা–চাও কাশি উপশমে বেশ সহায়ক।</p>

<p><b>লবঙ্গ:</b>লবঙ্গের রস গলায় আরাম দেয়, জীবাণু দূর করে।</p>

<p><b>মেন্থল ক্যান্ডি:</b> মেন্থল দিয়ে তৈরি ক্যান্ডি বা চকলেট কাশির জন্য উপকারী।</p>

এ ছাড়া গার্গল করলেও কাশি ও গলাব্যথা দুই-ই কমে। এক গ্লাস কুসুম গরম পানিতে আধা চা–চামচ লবণ মিশিয়ে ১০–১৫ মিনিট ধরে গার্গল করুন। কাশি হলে ঠান্ডা পানির পরিবর্তে গরম পানি পান করার চেষ্টা করুন। গোসলও গরম পানিতে করুন। গরম পানির ভাপওনিতে পারেন।[পুষ্টিবিদ]


<u><h4>করোনা ক–ব–জ:</h4></u>

<p>করোনা একটি নভেল মানে নতুন ভাইরাস। তাই আমরা করোনা আসার আগে তা সম্পর্কে বলতে গেলে কিছুই জানতাম না। কিন্তু অন্য অনেক মহামারির ইতিহাস আমাদের জানা। তা থেকে আমরা জানি কীভাবে সেসব মহামারি সাফল্যজনকভাবে প্রতিরোধ করা হয়েছিল । এই কোভিড-১৯ মহামারিতে হাসপাতালনির্ভর রোগ সারানোর পরিকল্পনা নিয়ে এগোলে তা হবে আত্মঘাতী। আমরা এখনো কঠিন সময় পার করছি। তাই আমাদের নিজেদের দায়িত্ব অত্যন্ত গুরুত্বপূর্ণ।</p>

  <p>করোনাভাইরাস মূলত নাক–মুখ দিয়েই আমাদের শরীরে ঢোকে। শ্বাস-নিশ্বাসের পাশাপাশি আমাদের হাত দিয়ে নাক-মুখ স্পর্শের মাধ্যমেও করোনা আমাদের শরীরে ঢুকতে পারে। গবেষণায় দেখা গেছে, আমরা সারা দিনে গড়ে দুই হাজারের বেশি বার আমাদের হাত দিয়ে নাক বা মুখ স্পর্শ করি। কোনো বস্তুর উপরিতলে লেগে থাকা করোনাভাইরাস তাই হাত হয়ে নাক-মুখ দিয়ে আমাদের শরীরে ঢুকতে পারে। এ কারণে সাবান দিয়ে ঘন ঘন হাত ধোয়ার সু-অভ্যাসটি বজায় রাখা করোনাকালের জন্য অত্যন্ত জরুরি।</p>  

  <p>করোনা প্রতিরোধে আরেকটি সু-অভ্যাস হচ্ছে মাস্ক পরা। শুধু পরা নয়, সঠিক নিয়মে পরা। মুখের ওপর মাস্ক পরার কারণে শ্বাস নিলে বাতাসে থাকা করোনাভাইরাস মাস্কের বাইরের স্তরে এসে আটকে যায়। তাই কেউ যদি মাস্ক নাকের নিচে পরে থাকে, তাহলে শ্বাস নেওয়ার সময় মাস্কের বাইরে জমে থাকা ভাইরাস খুব সহজেই শরীরে ঢুকে যাবে। তাই সঠিক নিয়মে মাস্ক না পরা করোনার ঝুঁকি বহুগুণে বাড়িয়ে দিতে পারে।

</p>

<p> করোনা থেকে বাঁচতে সম্প্রতি বিশ্ব স্বাস্থ্য সংস্থা তিনটি আচরণ, ‘থ্রি সি’–এর ওপর গুরুত্বারোপ করেছে। এই তিন সি মানে হলো ক্লোজ–কন্ট্যাক্ট সিটিং, ক্লোজড স্পেসেস এবং ক্রাউডেড স্পেসেস। বাংলায় সেগুলো ব্যাখ্যা করা যায় এভাবে—</p>

<p><b>ক= কাছাকাছি না থাকা:</b>
    করোনা সংক্রমণ থেকে নিজে বাঁচতে এবং অন্যকে বাঁচাতে কারও বেশি কাছাকাছি যাওয়া বা থাকা থেকে বিরত থাকুন। বেশি কাছাকাছি গেলে আক্রান্ত ব্যক্তি থেকে সহজেই আপনি আক্রান্ত হতে পারেন। অন্যদিকে আপনি আক্রান্ত হলে, অন্যের কাছাকাছি যাওয়ার মাধ্যমে অন্যকে আক্রান্ত করতে পারেন। একজন থেকে আরেকজনের মধ্যে কমপক্ষে তিন ফুট দূরত্ব বজায় রাখার মাধ্যমে এই আচরণ নিশ্চিত করার পরামর্শ আমরা করোনা মহামারি শুরুর প্রথম থেকেই পেয়ে আসছি।</p>
<p><b>ব= বদ্ধ জায়গায় না থাকা:</b>
    বায়ু চলাচল সীমিত থাকার কারণে বদ্ধ জায়গায় মাইক্রো ড্রপলেট হিসেবে করোনাভাইরাস বাতাসে ভেসে থাকতে পারে। তাই করোনা থেকে সুরক্ষায় বদ্ধ জায়গায় থাকবেন না বা এড়িয়ে চলবেন। সম্ভব হলে দরজা–জানালা খুলে কোনো জায়গার বদ্ধতা দূর করার চেষ্টা করা উচিত।</p>    
 
<p><b>জ= জনবহুল জায়গা এড়িয়ে চলা:</b>
    জনসমাগম বা জনবহুল জায়গা করোনা বিস্তারের জন্য অত্যন্ত উপযোগী। বেশি মানুষের মধ্যে একজন কোভিড-১৯ আক্রান্ত মানুষই যথেষ্ট বিশালসংখ্যক মানুষকে আক্রান্ত করতে। জনবহুল জায়গায় সামাজিক দূরত্ব বজায় রাখা প্রায় অসম্ভব বলে তা এড়িয়ে চলুন। স্বাস্থ্যবিধি মেনে চলা যায় না বলে জনসভায় যাবেন না। গণপরিবহনে উপচে পড়া ভিড় থাকলে তা পরিহার করুন। করোনা থেকে সুরক্ষায় সরকারের দায়িত্ব যতটুকু, তার চেয়ে বেশি দায়িত্ব আমাদের কাঁধে। আমাদের সচেতনতাই আমাদের টিকিয়ে রাখতে পারে কোভিড-১৯–এর এই মহাদুর্যোগ থেকে।[জনস্বাস্থ্য বিশেষজ্ঞ]</p>   


<style>
    a:visited {
  color:red;
}
</style>
<center><a href="Index.html">Back Page</a></center>
</body>
</html>